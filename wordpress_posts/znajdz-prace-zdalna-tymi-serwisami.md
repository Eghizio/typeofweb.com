---
id: 1004
index: 58
title: Znajdź pracę zdalną z tymi serwisami
date: 2018-01-28T00:59:33.000Z
isMarkdown: false
status: publish
permalink: znajdz-prace-zdalna-tymi-serwisami
authors:
  - michal-miszczyszyn
guid: https://typeofweb.com/?page_id=1004
type: page
thumbnail:
  url: https://typeofweb.com/wp-content/uploads/2018/01/pexels-photo-297755.jpeg
  width: 1280
  height: 835
categories: []
seo: {}

---
Praca zdalna to popularne marzenie wielu osób — nie tylko programistów. Sam pracuję zdalnie od dłuższego czasu i chyba nie ma sensu, żebym znowu zachwalał tę formę pracy. W tym wpisie skupiam się na krótkim przedstawieniu popularnych <strong>serwisów, w których można szukać pracy zdalnej</strong>. Różnego rodzaju: <strong>od długich kontraktów, przez projekty, aż po króciutkie zlecenia.</strong>

{/* more */}
<h2>Pomóż mi w rozwoju tej strony!</h2>
Ta podstrona będzie istniała na zasadzie „żyjącej dokumentacji” — nowe portale i opinie będą tutaj dodawane na bieżąco. <strong>Koniecznie napisz w komentarzu jeśli znasz jakieś inne strony lub masz jakieś ciekawe doświadczenia związane z pracą zdalną!</strong>

Jeśli jeszcze nie znasz moich doświadczeń z pracą zdalną to zachęcam do przeczytania tego wpisu:

https://typeofweb.com/2017/06/13/praca-zdalna-obalamy-mity/
<h2>Serwisy z pracą zdalną</h2>
Krótki wstęp. Zacznę od portali, które znam i z których korzystałem. Mam tutaj wyrobione własne opinie i mogę z czystym sumieniem polecać (bądź nie). Dalej przejdę do innych stron, których nigdy nie użyłem, ale polecali mi je znajomi. To tyle. Do dzieła!
<h2><a href="https://x-team.com">x-team.com</a></h2>
Od pewnego czasu współpracuję z X-Team. Jest to firma z Australii, która działa na zasadzie pośrednictwa pomiędzy programistami, a klientami. Zatrudnia praktycznie tylko seniorów, właściwie tylko na długi okres i tylko na full-time (pewnie znajdą się wyjątki, ale taka jest ogólna zasada). Klienci pochodzą głównie z USA. Każdy pracuje 100% zdalnie.

<span style="text-indent: 0em;">Ale to nie wszystko, bo oprócz tego x-team robi znacznie więcej ;) X-Team buduje świetną i zgraną społeczność developerów. Poza znalezieniem Ci pracy, daje też <strong>budżet na szkolenia, kursy i wyjazdy</strong> na konferencje, organizuje różnego rodzaju integracje (np. ogromna wideokonferencja na święta) oraz posiada <strong>liczne kluby</strong> (np. game-club albo biking-club — zrzesza ludzi + wspiera i dofinansowuje pasje). Na pewno fajną inicjatywą jest też <strong>X-Outpost, czyli podróże i praca</strong> w stylu <em>digital nomad</em>. W X-Teamie spotkasz bardzo <strong>wiele osób z Polski.</strong></span>

<span style="text-indent: 0em;">Opiszę X-Team dokładnie w innym wpisie, a na razie gorąco polecam ;) Jeśli jesteś zainteresowana/y — odezwij się — postaram się szepnąć o Tobie dobre słowo i dostanę bonus za referencje.</span>
<h2><a href="https://www.toptal.com/">toptal.com</a></h2>
Toptal — bardzo popularna platforma — Pośredniczy pomiędzy programistami i designerami a klientami. Po przejściu dość długiego i męczącego procesu rekrutacji, dostajesz dostęp do tablicy ogłoszeń z <strong>setkami ofert</strong>. Filtrujesz, wyszukujesz interesujące i aplikujesz. Toptal pośredniczy w całym procesie i prowadzi Cię za rękę — kontaktujesz się tylko z nimi, oni pomagają Ci dogadać się z klientami i ustalają szczegóły.

Na pewno zaletą Toptala w stosunku do innych podobnych tablic ogłoszeń jest to, że <strong>Toptal gwarantuje Ci zapłatę</strong> — niezależnie od tego czy klient rzeczywiście zapłaci Toptalowi czy nie. Na pewno dla freelancerów będzie to ogromny plus. Jeśli szukasz <strong>tylko pośrednika</strong> to na pewno dobry serwis. Więcej we wpisie:

https://typeofweb.com/2017/08/30/praca-zdalna-rekrutacja-do-toptal/
<h2><a href="https://pilot.co/">pilot.co</a></h2>
Na początku postrzegałem Pilot.co tylko jako pośrednika, ale po przejściu <strong>krótkiej</strong> (!) rekrutacji i kilku wideorozmowach poczułem miłą i przyjazną atmosferę — niczym w domu. <strong>Pilot jest polską inicjatywą</strong>, ale wspartą przez amerykańskich inwestorów. Działa podobnie do Toptala, prowadzi Cię przez cały proces kontaktu z klientem za rękę.

Dodatkowo <strong>dostajesz też pewne perki</strong>, których jako freelancer zazwyczaj nie masz — np. prywatne ubezpieczenie zdrowotne w Polsce i inne podobne pozapłacowe sposoby wynagradzania ;) Muszę też wspomnieć, że Pilot jako jeden z nielicznych jawnie podaje swoje marże!
<h2><a href="https://weworkremotely.com/categories/remote-programming-jobs">weworkremotely.com</a></h2>
We Work Remotely to jeden z popularniejszych internetowych serwisów z pracą zdalną. Zawiera setki ogłoszeń <strong>nie tylko dla programistów</strong>. Reklamują się tam takie firmy jak Automattic (WordPress), Pluralsight (popularne kursy wideo) czy HashiCorp.

Serwis oferuje również newsletter, dzięki któremu będziesz otrzymywać nowe oferty pracy prosto na maila. Może się przydać!
<h2><a href="https://remoteok.io">remoteok.io</a></h2>
remote ok to chyba drugi najbardziej rozpoznawalny i popularny portal dla osób szukających pracy zdalnej. Setki ogłoszeń, <strong>nie tylko dla programistów</strong>, wygodne filtrowanie po tagach. Znalazłem tutaj ogłoszenia m.in. takich firm jak GitLab, USA Today Network, GitHub czy Invisionapp.
<p class="important">Jeśli chcesz szybko przejrzeć zbiór ofert pracy zdalnej z kilku serwisów to zajrzyj na moją podstronę:</p>
https://typeofweb.com/oferty-pracy-zdalnej/
<h2><a href="https://stackoverflow.com/jobs">stackoverflow.com/jobs</a></h2>
Być może przeoczyłaś/eś fakt, że StackOverflow nie jest już tylko wspaniałym forum, ale zawiera też podstronę z ofertami pracy. Ale to nie wszystko! Na specjalnej podstronie możesz także <strong>stworzyć swoje CV</strong> (tzw. Developer Story) i wpleść w nie <strong>Twoje najlepsze odpowiedzi na StackOverflow</strong>. Subiektywnie też wygląda to lepiej niż LinkedIn ;)
<h2><a href="https://hired.com">hired.com</a></h2>
W wątku poświęconym pracy zdalnej na Facebooku ktoś wymienił hired.com. Okazało się, że miałem już tam konto, o którym nie pamiętałem. <strong>Bez konta nie udało mi się przejrzeć żadnych ofert</strong>. Po ukończeniu procesu uzupełniania profilu — nadal nie zobaczyłem żadnych ofert. Hmmm…
<h2>Znasz inne strony?</h2>
Jak wspomniałem na początku, ta podstrona będzie istniała na zasadzie „żyjącej dokumentacji” — <strong>nowe portale i opinie będą tutaj dodawane na bieżąco</strong>. Koniecznie <strong>napisz w komentarzu</strong> jeśli znasz jakieś inne strony lub masz jakieś ciekawe doświadczenia związane z pracą zdalną! Dzięki 😄
