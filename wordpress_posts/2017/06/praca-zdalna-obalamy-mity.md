---
id: 40
index: 28
title: Praca zdalna – dla mnie rewelacja! Obalamy mity
date: 2017-06-13T12:01:55.000Z
isMarkdown: false
status: publish
permalink: praca-zdalna-obalamy-mity
authors:
  - michal-miszczyszyn
guid: https://typeofweb.com/index.php/2017/06/13/praca-zdalna-obalamy-mity/
type: post
thumbnail:
  url: >-
    https://typeofweb.com/wp-content/uploads/2017/06/tumblr_oke7b6hmHq1qz4jlco1_1280-2.jpg
  width: 1280
  height: 745
categories:
  - slug: praca-zdalna
    name: Praca Zdalna
seo:
  focusKeywords:
    - praca zdalna

---
Od dłuższego czasu pracuję zdalnie. W poprzedniej firmie miałem biuro, do którego nie musiałem przychodzić, więc w praktyce sporo pracowałem z domu. Od ponad roku pracuję już wyłącznie zdalnie. Jakie są moje dotychczasowe doświadczenia związane z pracą zdalną? Czy praca zdalna jest rozwiązaniem wszystkich moich problemów?


<figure id="attachment_363" align="aligncenter" width="1024">
  <a href="https://typeofweb.com/wp-content/uploads/2017/10/tumblr_oke7b6hmHq1qz4jlco1_1280-2_biuqfc.jpg"><img class="size-large wp-image-363" src="https://typeofweb.com/wp-content/uploads/2017/10/tumblr_oke7b6hmHq1qz4jlco1_1280-2_biuqfc-1024x768.jpg" alt="Praca zdalna w Tajlandii" width="1024" height="768" /></a>
  <figcaption>
    Nie chcesz, aby Twoje biuro wyglądało tak? foto: <a href="http://blog.wojtekzajac.com/post/156400904442" target="_blank" rel="noopener nofollow">Wojtek Zając</a>
  </figcaption>
</figure>

<h2 id="krtkoopracyzdalnej">Krótko o pracy zdalnej</h2>
Bez przeszkód mogę dziś przyznać jedno: <strong>Zmiana trybu pracy na zdalny była chyba najlepszą decyzją w moim życiu.</strong> Jest to kierunek, w którym zmierza większość zawodów na świecie, a na pewno wszystkie w branży IT. Nie mogę się teraz dokopać do żadnych statystyk, ale widać to wyraźnie choćby po rosnącej liczbie ofert pracy zdalnej!

https://typeofweb.com/oferty-pracy-zdalnej/

Warto mieć na uwadze, że <a href="https://www.fastcompany.com/3033118/why-working-remotely-is-better-for-business">praca zdalna to korzyści nie tylko dla pracownika, ale także dla pracodawcy</a>. Jak to? Postaram się na to i parę innych pytań odpowiedzieć poniżej. Obalmy kilka mitów!
<h2 id="mitpracazdalnafreelancing">Mit: Praca zdalna = freelancing</h2>
Gdy mówię „pracuję z domu” wiele osób automatycznie zakłada, że zajmuję się <em>freelancingiem</em>, czyli wykonuję krótkie (dorywcze?) zlecenia dla klientów i to dlatego nie pracuję w biurze. Nic bardziej mylnego! O ile freelancing i praca zdalna naturalnie idą razem w parze, to jednak praca zdalna wcale automatycznie nie oznacza freelancingu. Przykładowo, <strong>4 z 10 osób w USA przyznaje, że od czasu do czasu pracuje zdalnie, a większość z nich nie ma z freelancingiem nic wspólnego</strong>.

Ja również nie jestem typowym freelancerem. Aktualnie pracuję w zwinnym zespole, z klientem z USA oraz współpracownikami z przeróżnych stref czasowych. Można by powiedzieć, że pracuję na etacie – tyle, że w domu!
<h2 id="mitpracazdalnajesttylkodlabranyit">Mit: Praca zdalna jest tylko dla branży IT</h2>
Wiele razy słyszałem stwierdzenie, że „praca zdalna jest tylko dla IT”. To nieprawda! Wszelkiego rodzaju zawody, w których pracownik nie jest uzależniony od nieruchomej infrastruktury mogą być wykonywane zdalnie. Co to oznacza? Mniej-więcej tyle, że kontrola jakości linii produkcyjnej zdalnie będzie raczej niemożliwa. Jakie więc zawody naturalnie nadają się do pracy zdalnej? Z własnego doświadczenia mogę wymienić kilka: programiści, finansiści, analitycy, projektanci, dziennikarze, architekci… i pewnie wiele innych.

IT bez wątpienia wiedzie w pracy zdalnej prym. To ludzie związani z IT opracowali różnorodne systemy i procesy mające na celu usprawnienie pracy z domu. Jednak nie oznacza to, że inne zawody nie mogą z tego korzystać :)
<h2 id="mitpracownicyzdalnismaowydajni">Mit: Pracownicy zdalni są mało wydajni</h2>
Firmy często boją się, że pracownicy zdalni będą oszukiwać i pracować 2 godziny dziennie zamiast 8. Warto tutaj przemyśleć jednak dwie kwestie:
<ul>
 	<li>Po pierwsze liczba przepracowanych godzin nie koreluje z wykonaną pracą. <strong>Osoby dobrze zorganizowane często pracują krócej, ale robią więcej</strong>.</li>
 	<li>Niepodważalnym faktem jest, żę wydajność pracowników, zarówno tych <em>on site</em> jak i zdalnych, jest właściwie wyłącznie kwestią procesów w firmie.</li>
</ul>
Przykładowo: W firmie, w której teraz pracuję codzienne spotkania <em>daily</em> i stały kontakt (więcej o tym dalej) sprawiają, że niemożliwa jest sytuacja, w której ktoś absolutnie nic nie zrobił.

Kluczem do sukcesu jest też podział odpowiedzialności oraz podział celów na jasne, krótkie i zwięzłe zadania. W efekcie, wykonujemy przypisane sobie małe kroki, które codziennie przybliżają nas do realizacji projektu. Wszelkiego rodzaju procesy zwinne (Scrum? Kanban?) na pewno mocno tu pomagają. W ten sposób pracujemy w trybie zadaniowym, a nie godzinowym, dzięki czemu ja <strong>nie mam poczucia zmarnowania ani minuty mojego czasu, a pracodawca jest zadowolony z efektów</strong>, bo wykonujemy zaplanowane obowiązki. To ogromna korzyść dla obu stron!
<h2 id="mitpracazdalnaoznaczaeciglejestewpracy">Mit: Praca zdalna oznacza, że ciągle jesteś w pracy</h2>
Słyny <em>work-life balance</em>. Przyznaję, czasem trudno jest mi go zachować. Ale bynajmniej nie ma to związku z rozpoczęciem pracy zdalnej! Sporo zależy od indywidualnego charakteru danej osoby. Wielu moich znajomych <strong>potrzebuje jasnego rozgraniczenia pomiędzy pracą a domem</strong>. Nie tylko w kontekście godzin pracy, ale także przestrzeni. Niektórzy wydzielają specjalny pokój tylko do pracy, do którego nie wchodzą po jej zakończeniu. Znajomy architekt po zakończeniu pracy w domu przy komputerze przebiera się w inne ciuchy – „domowe”. Wiele osób też wynajmuje miejsce w coworkingu.

<strong>Ja nie odczuwam żadnej z tych potrzeb. Mogę pracować wszędzie i zawsze</strong>. Często pracuję w zmiennym trybie – np. od 10 do 12 rano, potem przerwa, i znowu po południu. Czasem pracuję 4 godziny, a czasem 12. Zazwyczaj też pracę z piątku przenoszę na weekend. Najczęściej pracuję w domu, ale często w kawiarniach, w podróży, na konferencjach, albo właściwie gdziekolwiek. To bardzo indywidualna kwestia.
Może za kilka miesięcy będę miał dość siedzenia w mieszkaniu? Wtedy pomyślę nad coworkingiem lub wyprowadzką do innego miasta – zobaczymy!

Smutno mi gdy przypomnę sobie ile czasu marnowałem czasem na dojazdy do biura – 40 minut w jedną stronę, 40 minut w drugą, a to przy pomyślnych wiatrach! Nie wspominając o wdychaniu spalin. Teraz zaoszczędzone 1,5 godziny mogę poświęcić na sport lub hobby, a <strong>do tego jestem bardziej wypoczęty i zadowolony – co dodatkowo zwiększa moją wydajność i motywację</strong>. Mam też poczucie większego wzajemnego szacunku z pracodawcą – zaufanie, nikt mnie nie kontroluje, a ja uczciwie wykonuję powierzoną pracę. To dobre uczucie :)
<h2 id="mitprzezpraczdalnstajeszsileniwymkartoflem">Mit: Przez pracę zdalną stajesz się leniwym kartoflem</h2>
To nieprawda. Leniwym kartoflem jesteś z natury. Albo nie :) Kontynuując wątek z poprzedniego akapitu, bez wątpienia warto dbać o dobry balans życia i pracy. Ja na przykład praktycznie każdego dnia poświęcam czas przynajmniej na spacer lub inną formę aktywności fizycznej. A także sporo czasu na rozrywkę – głównie oglądanie seriali albo kino.

Praca zdalna nie rozleniwiła mnie, a wręcz przeciwnie – czuję, że stałem się bardziej aktywny i częściej wychodzę z domu. Może ma to związek z tym, że naturalnie po 8 godzinach w domu mam ochotę pobyć gdzie indziej? Dodatkowo spory wpływ ma też mój pracodawca – <strong>firma, w której pracuję mocno stawia na właściwe zachowanie <em>work-life balance</em> i bardzo motywuje do wychodzenia z domu, podróży, uprawiania sportu, czy nawet grania w gry komputerowe – byle tylko odpocząć od ciągłej pracy</strong>.

<a href="https://gojtowska.com/2017/01/04/praca-zdalna/" target="_blank" rel="noopener">Tutaj jeszcze spojrzenie z innej strony, ale zgodne z moim – i więcej statystyk!</a>
<h2 id="faktkomunikacjajestkluczem">Fakt: Komunikacja jest kluczem</h2>
Przy pracy zdalnej komunikacja jest niezwykle ważna. Hmm, a czy przy pracy w biurze nie jest? Nic dodać, nic ująć. Jednak odpowiednie narzędzia znacznie ją ułatwiają i sprawiają, że wszystko po prostu działa! Z czego korzystamy? To trochę banały, ale może komuś się przyda:
<ul>
 	<li>Email – klasyka</li>
 	<li>Slack – najlepszy komunikator dla zespołów. Darmowy z limitem archiwum.</li>
 	<li>Jira – aplikacja do zarządzania zadaniami, a także zwinnymi procesami (Scrum, Kanban, story pointy, zaawansowane statystyki itd.)</li>
 	<li>Trello – prosta aplikacja do zarządzania… czymkolwiek. Zadaniami, klientami, kontaktami… wykorzystaj jak chcesz. Sprawdza się świetnie i jest darmowa!</li>
 	<li>Google Hangouts – wideokonferencje. Darmowe.</li>
 	<li>Google Calendar – zaproszenia, spotkania, kalendarz</li>
 	<li>Calendly – umawianie spotkań pomiędzy różnymi strefami czasowymi.</li>
</ul>
<h2 id="faktpracazdalnaniejestdlakadego">Fakt: Praca zdalna nie jest dla każdego</h2>
To jedyny i ostatni nagłówek w tym wpisie: Faktem jest, że praca zdalna nie jest dla każdego. Zdecydowanie nie chciałbym pracować zdalnie w swojej pierwszej pracy w zawodzie. O ile przepływ wiedzy domenowej i komunikacja na temat produktu przebiega bardzo sprawnie online, to jednak podstawy trudno wytłumaczyć zdalnie. <strong>Każdemu początkującemu, niezależnie od zawodu, polecam jednak poszukać mentora blisko siebie</strong> – wtedy raczej nauczysz się więcej i szybciej. Poza tym? Chyba nie widzę przeciwwskazań do pracy zdalnej.

Tak, wiem, jestem mało obiektywny. Trudno mi znaleźć jakieś negatywne aspekty pracy zdalnej. Opisuję swoje wrażenia, a <strong>moje dotychczasowe doświadczenia z pracą zdalną były wyłącznie doskonałe.</strong> A Ty co sądzisz o pracy zdalnej? Czy chciałabyś albo chciałbyś spróbować?
